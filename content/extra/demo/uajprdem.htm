<html>
<HEAD>
   <META HTTP-EQUIV="Content-Type" CONTENT="text/html; charset=big5">
   <meta name="GENERATOR" content="Mozilla/4.5 [tw] (Win98; I) [Netscape]">
<title>金剛般若波羅密經</title>
</HEAD>
<body bgcolor=seagreen  text=white link=gold vlink=purple alink=red>
<h1><center><a href="uaj-pra.htm">金剛般若波羅密經</a></center></h1><br>
<h4>姚秦三藏法師鳩摩羅什譯</h4>
<h4>上海崇華堂原版版本</h4><hr><p>
<center>法會因由分第一</center><h3><br><a href="thus.htm">如 是 我 聞</a> 。 一 時 佛 在 舍 衛 國 祇 樹 給 孤獨 園 。 與 大 比 丘 眾 、 千 兩 百 五 十 人 俱 。 爾 時 ， 釋 尊 食 時 ， 著 衣持 缽 ， 入 舍 衛 大 城 乞 食 。 於 其 城 中 次 第 乞 已 ， 還 至 本 處 。 飯 食訖 ， 收 衣 缽 ， 洗 足 已 ， 敷 座 而 坐 。<br></h3><center>善現啟請分第二<h3></center>時 長 老 須 菩 提 ， 在 大 眾 中 ， 即 從 座 起 偏 袒 右 肩 ， 右 膝 著 地 ， 合掌 恭 敬 而 白 佛 言 ： 希 有 世 尊 ， 如 來 善 護 念 諸 菩 薩 ， 善 付 囑 諸 菩薩 。 世 尊 ， 善 男 子 善 女 人 ， 發 阿 耨 多 羅 三 藐 三 菩 提 心 ， 應 云 何住 ， 云 何 降 伏 其 心 ？ 佛 言 ： 善 哉 善 哉 。 須 菩 提 ， 如 汝 所 說 ， 如來 善 護 念 諸 菩 薩 ， 善 付 囑 諸 菩 薩 。 汝 今 諦 聽 ， 當 為 汝 說 。 善 男子 善 女 人 ， 發 阿 耨 多 羅 三 藐 三 菩 提 心 ， 應 如 是 住 ， 如 是 降 伏 其心 。 唯 然 ， 世 尊 ， 願 樂 欲 聞 。 <br></h3><center>大乘正宗分第三<h3></center>佛 告 須 菩 提 ： 諸 菩 薩 摩 訶 薩 ， 應 如 是 降 伏 其 心 。 所 有 一 切 眾 生之 類 ， 若 卵 生 、 若 胎 生 、 若 濕 生 、 若 化 生 、 若 有 色 、 若 無 色 、若 有 想 、 若 無 想 、 若 非 有 想 、 非 無 想 ， 我 皆 令 入 無 餘 涅 槃 而 滅度 之 。 如 是 滅 度 無 量 無 數 無 邊 眾 生 ， 實 無 眾 生 得 滅 度 者 。 何 以故 ， 須 菩 提 ， 若 菩 薩 有 我 相 人 相 眾 生 相 壽 者 相 ， 即 非 菩 薩 。<br></h3><center>妙行無住分第四<h3></center>復 次 ， 須 菩 提 ！ 菩 薩 於 法 ， 應 無 所 住 ， 行 於 布 施 。 所 謂 不 住 色布 施 ， 不 住 聲 香 味 觸 法 布 施 。 須 菩 提 ， 菩 薩 應 如 是 布 施 ， 不 住於 相 。 何 以 故 ？ 若 菩 薩 不 住 相 布 施 ， 其 福 德 不 可 思 量 。 須 菩 提， 於 意 云 何 ， 東 方 虛 空 ， 可 思 量 不 ？ 不 也 ， 釋 尊 。 須 菩 提 ， 南西 北 方 ， 四 維 上 下 虛 空 ， 可 思 量 不 ？ 不 也 ， 釋 尊 。 須 菩 提 ， 菩薩 應 無 住 相 布 施 ， 福 德 亦 復 如 是 不 可 思 量 。 須 菩 提 ， 菩 薩 但 應如 所 教 住 。<br></h3><center>如理實見分第五<h3></center>須 菩 提 ， 於 意 云 何 ， 可 以 身 相 見 如 來 不 ？ 不 也 ， 釋 尊 ， 不 可 以身 相 得 見 如 來 。 何 以 故 ， 如 來 所 說 身 相 ， 即 非 身 相 。 佛 告 須 菩提 ， 凡 所 有 相 皆 是 虛 妄 ， 若 見 諸 相 非 相 ， 則 見 如 來 。<br></h3><center>正信希有分第六<h3></center>須 菩 提 白 佛 言 ： 釋 尊 ， 頗 有 眾 生 ， 得 聞 如 是 言 說 章 句 ， 生 實 信不 ？ 佛 告 須 菩 提 ， 莫 做 是 說 。 如 來 滅 後 ， 後 五 百 歲 ， 有 持 戒 修福 者 ， 於 此 章 句 ， 能 生 信 心 ， 以 此 為 實 。 當 知 是 人 ， 不 於 一 佛二 佛 三 四 五 佛 而 種 善 根 ， 已 於 無 量 千 萬 佛 所 ， 種 諸 善 根 。 聞 是章 句 ， 乃 至 一 念 生 淨 信 者 ， 須 菩 提 ， 如 來 悉 知 悉 見 ， 是 諸 眾 生， 得 如 是 無 量 福 德 。 何 以 故 ？ 是 諸 眾 生 ， 無 復 我 相 人 相 眾 生 相壽 者 相 ， 無 法 相 ， 亦 無 非 法 相 。 何 以 故 ？ 是 諸 眾 生 ， 若 心 取 相， 則 為 著 我 人 眾 生 壽 者 。 若 取 法 相 ， 即 著 我 人 眾 生 壽 者 。 何 以故 ？ 若 取 非 法 相 ， 即 著 我 人 眾 生 壽 者 。 是 故 ， 不 應 取 法 ， 不 應取 非 法 。 以 是 義 故 ， 如 來 常 說 ， 汝 等 比 丘 ， 知 我 說 法 如 筏 喻 者。 法 尚 應 捨 ， 何 況 非 法 。<br></h3><center>無得無說分第七<h3></center>須 菩 提 ， 於 意 云 何 。 如 來 得 阿 耨 多 羅 三 藐 三 菩 提 耶 ？ 如 來 有 所說 法 耶 ？ 須 菩 提 言 ： 如 我 解 佛 所 說 義 ， 無 有 定 法 ， 名 阿 耨 多 羅三 藐 三 菩 提 。 亦 無 有 定 法 ， 如 來 可 說 。 何 以 故 ？ 如 來 所 說 法 ，皆 不 可 取 ， 不 可 說 ， 非 法 ， 非 非 法 。 所 以 者 何 ， 一 切 聖 賢 ， 皆以 無 為 法 ， 而 有 差 別 。<br></h3><center>依法出生分第八<h3></center>須 菩 提 ， 於 意 云 何 。 若 人 滿 三 千 大 千 世 界 七 寶 ， 以 用 布 施 ， 是人 所 得 福 德 ， 甯 為 多 不 ？ 須 菩 提 言 ： 甚 多 ， 釋 尊 ， 何 以 故 ？ 是福 德 ， 即 非 福 德 性 ， 是 故 如 來 說 福 德 多 。 若 復 有 人 ， 於 此 經 中受 持 ， 乃 至 四 句 偈 等 ， 為 他 人 說 ， 其 福 勝 彼 。 何 以 故 ？ 須 菩 提， 一 切 諸 佛 ， 及 諸 佛 阿 耨 多 羅 三 藐 三 菩 提 法 ， 皆 從 此 經 出 。 須菩 提 ， 所 謂 佛 法 者 ， 即 非 佛 法 。<br></h3><center>一相無相分第九<h3></center>須 菩 提 ， 於 意 云 何 。 須 陀 洹 能 作 是 念 ， 我 得 須 陀 洹 果 不 。 須 菩提 言 ： 不 也 ， 世 尊 。 何 以 故 。 須 陀 洹 名 為 入 流 ， 而 無 所 入 ， 不入 色 聲 香 味 觸 法 ， 是 名 須 陀 洹 。 須 菩 提 ， 於 意 云 何 。 斯 陀 含 能作 是 念 ， 我 得 斯 陀 含 果 不 。 須 菩 提 言 ： 不 也 ， 世 尊 。 何 以 故 。斯 陀 含 名 一 往 來 ， 而 實 無 往 來 ， 是 名 斯 陀 含 。 須 菩 提 ， 於 意 云何 。 阿 那 含 能 作 是 念 ， 我 得 阿 那 含 果 不 。 須 菩 提 言 ： 不 也 ， 世尊 。 何 以 故 。 阿 那 含 名 為 不 來 ， 而 實 無 不 來 ， 是 故 名 阿 那 含 。須 菩 提 ， 於 意 云 何 。 阿 羅 漢 能 作 是 念 ， 我 得 阿 羅 漢 道 不 。 須 菩提 言 ： 不 也 ， 世 尊 。 何 以 故 。 實 無 有 法 名 阿 羅 漢 。 世 尊 若 阿 羅漢 作 是 念 ， 我 得 阿 羅 漢 道 。 即 著 我 人 眾 生 壽 者 。 世 尊 ， 佛 說 我得 無 諍 三 昧 ， 人 中 最 為 第 一 ， 是 第 一 離 欲 阿 羅 漢 。 世 尊 ， 我 不作 是 念 ， 我 是 離 欲 阿 羅 漢 。 世 尊 ， 我 若 作 是 念 ， 我 得 阿 羅 漢 道， 世 尊 則 不 說 須 菩 提 是 樂 阿 蘭 那 行 者 。 以 須 菩 提 實 無 所 行 ， 而名 須 菩 提 是 樂 阿 蘭 那 行 。<br></h3><center>莊嚴淨土分第十<h3></center>佛 告 須 菩 提 ， 於 意 云 何 ， 如 來 昔 在 然 燈 佛 所 ， 於 法 有 所 得 不 ？不 也 ， 世 尊 。 如 來 在 然 燈 佛 所 ， 於 法 實 無 所 得 。 須 菩 提 ， 於 意云 何 ， 菩 薩 莊 嚴 佛 土 不 ？ 不 也 ， 世 尊 。 何 以 故 。 莊 嚴 佛 土 者 ，即 非 莊 嚴 ， 是 名 莊 嚴 。 是 故 須 菩 提 ， 諸 菩 薩 摩 訶 薩 ， 應 如 是 生清 淨 心 ， 不 應 住 色 生 心 ， 不 應 住 聲 香 味 觸 法 生 心 ， 應 無 所 住 而生 其 心 。 須 菩 提 ， 譬 如 有 人 ， 身 如 須 彌 山 王 ， 於 意 云 何 ， 是 身為 大 不 ？ 須 菩 提 言 ， 甚 大 ， 世 尊 。 何 以 故 ， 佛 說 非 身 ， 是 名 大身 。<br></h3><center>無為福勝分第十一<h3></center>須 菩 提 ， 如 恆 河 中 所 有 沙 數 ， 如 是 沙 等 恆 河 ， 於 意 云 何 ， 是 諸恆 河 沙 ， 甯 為 多 不 ？ 須 菩 提 言 ， 甚 多 ， 世 尊 。 但 諸 恆 河 ， 尚 多無 數 ， 何 況 其 沙 。 須 菩 提 ， 我 今 實 言 告 汝 ， 若 有 善 男 子 善 女 人， 以 七 寶 滿 爾 所 恆 河 沙 數 三 千 大 千 世 界 ， 以 用 布 施 ， 得 福 多 不？ 須 菩 提 言 ， 甚 多 ， 世 尊 。 佛 告 須 菩 提 ， 若 善 男 子 善 女 人 於 此經 中 ， 乃 至 受 持 四 句 偈 等 ， 為 他 人 說 ， 而 此 福 德 勝 前 福 德 。<br></h3><center>尊重正教分第十二<h3></center>復 次 ， 須 菩 提 ， 隨 說 是 經 ， 乃 至 四 句 偈 等 ， 當 知 此 處 ， 一 切 世間 天 人 阿 修 羅 ， 皆 應 供 養 如 佛 塔 廟 ， 何 況 有 人 ， 盡 能 受 持 讀 誦。 須 菩 提 ， 當 知 是 人 ， 成 就 最 上 第 一 希 有 之 法 。 若 是 經 典 所 在之 處 ， 則 為 有 佛 ， 若 尊 重 弟 子 。<br></h3><center>如法受持分第十三<h3></center>爾 時 須 菩 提 白 佛 言 ， 世 尊 ， 當 何 名 此 經 ， 我 等 云 何 奉 持 。 佛 告須 菩 提 ， 是 經 名 為 金 剛 般 若 波 羅 蜜 ， 以 是 名 字 ， 汝 當 奉 持 。 所以 者 何 。 須 菩 提 ， 佛 說 般 若 波 羅 蜜 ， 即 非 般 若 波 羅 蜜 ， 是 名 般若 波 羅 蜜 。 須 菩 提 於 意 云 何 ， 如 來 有 所 說 法 不 ？ 須 菩 提 白 佛 言， 世 尊 ， 如 來 無 所 說 。 須 菩 提 ， 於 意 云 何 ， 三 千 大 千 世 界 ， 所有 微 塵 ， 是 為 多 不 ？ 須 菩 提 言 ， 甚 多 ， 世 尊 。 須 菩 提 ， 諸 微 塵， 如 來 說 非 微 塵 ， 是 名 微 塵 。 如 來 說 世 界 ， 非 世 界 ， 是 名 世 界。 須 菩 提 ， 於 意 云 何 ， 可 以 三 十 二 相 見 如 來 不 ？ 不 也 ， 世 尊 ，不 可 以 三 十 二 相 得 見 如 來 ， 何 以 故 ， 如 來 說 三 十 二 相 ， 即 是 非相 ， 是 名 三 十 二 相 。 須 菩 提 ， 若 有 善 男 子 善 女 人 ， 以 恆 河 沙 等身 命 布 施 ， 若 復 有 人 ， 於 此 經 中 ， 乃 至 受 持 四 句 偈 等 ， 為 他 人說 ， 其 福 甚 多 。<br></h3><center>離相寂滅分第十四<h3></center>爾 時 須 菩 提 聞 說 是 經 ， 深 解 義 趣 ， 涕 淚 悲 泣 ， 而 白 佛 言 ， 希 有世 尊 ， 佛 說 如 是 甚 深 經 典 ， 我 從 昔 來 所 得 慧 眼 ， 未 曾 得 聞 如 是之 經 。 世 尊 ， 若 復 有 人 得 聞 是 經 ， 信 心 清 淨 ， 則 生 實 相 ， 當 知是 人 成 就 第 一 希 有 功 德 。 世 尊 ， 是 實 相 者 ， 即 是 非 相 ， 是 故 如來 說 名 實 相 。 世 尊 ， 我 今 得 聞 如 是 經 典 ， 信 解 受 持 ， 不 足 為 難。 若 當 來 世 ， 後 五 百 歲 ， 其 有 眾 生 得 聞 是 經 ， 信 解 受 持 ， 是 人則 為 第 一 希 有 。 何 以 故 。 此 人 無 我 相 、 無 人 相 、 無 眾 生 相 、 無壽 者 相 。 所 以 者 何 。 我 相 即 是 非 相 ， 人 相 眾 生 相 壽 者 相 ， 即 是非 相 。 何 以 故 。 離 一 切 諸 相 ， 則 名 諸 佛 。 佛 告 須 菩 提 ， 如 是 如是 。 若 復 有 人 得 聞 是 經 ， 不 驚 不 怖 不 畏 ， 當 知 是 人 ， 甚 為 希 有。 何 以 故 。 須 菩 提 ， 如 來 說 第 一 波 羅 蜜 ， 即 非 第 一 波 羅 蜜 ， 是名 第 一 波 羅 蜜 。 須 菩 提 ， 忍 辱 波 羅 蜜 ， 如 來 說 非 忍 辱 波 羅 蜜 ，是 名 忍 辱 波 羅 蜜 。 何 以 故 。 須 菩 提 ， 如 我 昔 為 歌 利 王 割 截 身 體， 我 於 爾 時 ， 無 我 相 、 無 人 相 、 無 眾 生 相 、 無 壽 者 相 。 何 以 故。 我 於 往 昔 節 節 支 解 時 ， 若 有 我 相 人 相 眾 生 相 壽 者 相 ， 應 生 瞋恨 。 須 菩 提 ， 又 念 過 去 ， 於 五 百 世 作 忍 辱 仙 人 ， 於 爾 所 世 ， 無我 相 、 無 人 相 、 無 眾 生 相 、 無 壽 者 相 。 是 故 須 菩 提 ， 菩 薩 應 離一 切 相 ， 發 阿 耨 多 羅 三 藐 三 菩 提 心 ， 不 應 住 色 生 心 ， 不 應 住 聲香 味 觸 法 生 心 ， 應 生 無 所 住 心 。 若 心 有 住 ， 則 為 非 住 。 是 故 佛說 菩 薩 心 ， 不 應 住 色 布 施 。 須 菩 提 ， 菩 薩 為 利 益 一 切 眾 生 故 ，應 如 是 布 施 。 如 來 說 一 切 諸 相 ， 即 是 非 相 ， 又 說 一 切 眾 生 ， 即非 眾 生 。 須 菩 提 ， 如 來 是 真 語 者 ， 實 語 者 ， 如 語 者 ， 不 誑 語 者， 不 異 語 者 。 須 菩 提 ， 如 來 所 得 法 ， 此 法 無 實 無 虛 。 須 菩 薩 ，若 菩 薩 心 住 於 法 而 行 布 施 ， 如 人 入 闇 ， 則 無 所 見 。 若 菩 薩 心 不住 法 而 行 布 施 ， 如 人 有 目 ， 日 光 明 照 ， 見 種 種 色 。 須 菩 提 ， 當來 之 世 ， 若 有 善 男 子 善 女 人 ， 能 於 此 經 受 持 讀 誦 ， 則 為 如 來 以佛 智 慧 ， 悉 知 是 人 ， 悉 見 是 人 ， 皆 得 成 就 無 量 無 邊 功 德 。<br></h3><center>持經功德分第十五<h3></center>須 菩 提 ， 若 有 善 男 子 善 女 人 ， 初 日 分 ， 以 恆 河 沙 等 身 布 施 ； 中日 分 ， 復 以 恆 河 沙 等 身 布 施 ； 後 日 分 ， 亦 以 恆 河 沙 等 身 布 施 。如 是 無 量 百 千 萬 億 劫 以 身 布 施 。 若 復 有 人 聞 此 經 典 ， 信 心 不 逆， 其 福 勝 彼 ， 何 況 書 寫 受 持 讀 誦 ， 為 人 解 說 。 須 菩 提 ， 以 要 言之 ， 是 經 有 不 可 思 議 、 不 可 稱 量 、 無 邊 功 德 ， 如 來 為 發 大 乘 者說 ， 為 發 最 上 乘 者 說 。 若 有 人 能 受 持 讀 誦 ， 廣 為 人 說 ， 如 來 悉知 是 人 ， 悉 見 是 人 ， 皆 得 成 就 不 可 量 、 不 可 稱 、 無 有 邊 ， 不 可思 議 功 德 。 如 是 人 等 ， 則 為 荷 擔 如 來 阿 耨 多 羅 三 藐 三 菩 提 。 何以 故 。 須 菩 提 ， 若 樂 小 法 者 ， 著 我 見 人 見 眾 生 見 壽 者 見 ， 則 於此 經 ， 不 能 聽 受 讀 誦 ， 為 人 解 說 。 須 菩 提 ， 在 在 處 處 ， 若 有 此經 ， 一 切 世 間 天 人 阿 修 羅 ， 所 應 供 養 。 當 知 此 處 則 為 是 塔 ， 皆應 恭 敬 作 禮 圍 繞 ， 以 諸 華 香 而 散 其 處 。<br></h3><center>能淨業障分第十六<h3></center>復 次 ， 須 菩 提 ， 若 善 男 子 善 女 人 受 持 讀 誦 此 經 ， 若 為 人 輕 見 賤， 是 人 先 世 罪 業 ， 應 墮 惡 道 ， 以 今 世 人 輕 賤 故 ， 先 世 罪 業 ， 則為 消 滅 ， 當 得 阿 耨 多 羅 三 藐 三 菩 提 。 須 菩 提 ， 我 念 過 去 無 量 無邊 阿 僧 祇 劫 ， 於 然 燈 佛 前 ， 得 值 八 百 四 千 萬 億 那 由 他 諸 佛 ， 悉皆 供 養 承 事 ， 無 空 過 者 。 若 復 有 人 ， 於 後 末 世 能 受 持 讀 誦 此 經， 所 得 功 德 ， 於 我 所 供 養 諸 佛 功 德 ， 百 分 不 及 一 ， 千 萬 億 分 ，乃 至 算 數 譬 喻 所 不 能 及 。 須 菩 提 ， 若 若 善 男 子 善 女 人 ， 於 後 末世 ， 有 受 持 讀 誦 此 經 。 所 得 功 德 ， 我 若 具 說 者 ， 或 有 人 聞 ， 心則 狂 亂 狐 疑 不 信 。 須 菩 提 ， 當 知 是 經 義 不 可 思 議 ， 果 報 亦 不 可思 議 。<br></h3><center>究竟無我分第十七<h3></center>爾 時 須 菩 提 白 佛 言 ， 世 尊 ， 善 男 子 善 女 人 發 阿 耨 多 羅 三 藐 三 菩提 心 ， 云 何 應 住 ， 云 何 降 伏 其 心 。 佛 告 須 菩 提 ， 善 男 子 善 女 人發 阿 耨 多 羅 三 藐 三 菩 提 心 者 ， 當 生 如 是 心 ， 我 應 滅 度 一 切 眾 生， 滅 度 一 切 眾 生 已 ， 而 無 有 一 眾 生 實 滅 度 者 。 何 以 故 。 須 菩 提， 若 菩 薩 有 我 相 人 相 眾 生 相 壽 者 相 ， 則 非 菩 薩 。 所 以 者 何 。 須菩 提 ， 實 無 有 法 ， 發 阿 耨 多 羅 三 藐 三 菩 提 心 者 。 須 菩 提 ， 於 意云 何 ， 如 來 於 然 燈 佛 所 ， 有 法 得 阿 耨 三 藐 三 菩 提 不 。 不 也 ， 世尊 ， 如 我 解 佛 所 說 義 ， 佛 於 然 燈 佛 所 ， 無 有 法 得 阿 耨 三 藐 三 菩提 。 佛 言 ， 如 是 如 是 ， 須 菩 提 ， 實 無 有 法 ， 如 來 得 阿 耨 三 藐 三菩 提 。 須 菩 提 ， 若 有 法 得 阿 耨 三 藐 三 菩 提 者 ， 然 燈 佛 則 不 與 我受 記 ， 汝 於 來 世 當 得 作 佛 ， 號 釋 迦 牟 尼 。 以 實 無 有 法 ， 得 阿 耨多 羅 三 藐 三 菩 提 ， 是 故 然 燈 佛 與 我 授 記 ， 作 是 言 ， 汝 於 來 世 當得 作 佛 ， 號 釋 迦 牟 尼 。 何 以 故 。 如 來 者 ， 即 諸 法 如 義 。 若 有 人言 如 來 得 阿 耨 三 藐 三 菩 提 ， 須 菩 提 ， 實 無 有 法 、 佛 得 阿 耨 三 藐三 菩 提 。 須 菩 提 ， 如 來 所 得 阿 耨 三 藐 三 菩 提 ， 於 是 中 無 實 無 虛， 是 故 如 來 說 一 切 法 皆 是 佛 法 。 須 菩 提 ， 所 言 一 切 法 者 ， 即 非一 切 法 ， 是 故 名 一 切 法 。 須 菩 提 ， 譬 如 人 身 長 大 。 須 菩 提 言 ，世 尊 ， 如 來 說 人 生 長 大 ， 則 為 非 大 身 ， 是 名 大 身 。 須 菩 提 ， 菩薩 亦 如 是 ， 若 作 是 言 ， 我 當 滅 度 無 量 眾 生 ， 則 不 名 菩 薩 。 何 以故 。 須 菩 提 ， 實 無 有 法 ， 名 為 菩 薩 ， 是 故 佛 說 一 切 法 ， 無 我 無人 無 眾 生 無 壽 者 。 須 菩 提 ， 若 菩 薩 作 是 言 ， 我 當 莊 嚴 佛 土 ， 是不 名 菩 薩 。 何 以 故 。 如 來 說 莊 嚴 佛 土 者 ， 即 非 莊 嚴 ， 是 名 莊 嚴。 須 菩 提 ， 若 菩 薩 通 達 無 我 法 者 ， 如 來 說 名 真 是 菩 薩 。<br></h3><center>一體同觀分第十八<h3></center>須 菩 提 ， 於 意 云 何 ， 如 來 有 肉 眼 不 。 如 是 ， 世 尊 ， 如 來 有 肉 眼。 須 菩 提 於 意 云 何 ， 如 來 有 天 眼 不 。 如 是 ， 世 尊 ， 如 來 有 天 眼。 須 菩 提 ， 於 意 云 何 ， 如 來 有 慧 眼 不 。 如 是 ， 世 尊 ， 如 來 有 慧眼 。 須 菩 提 ， 於 意 云 何 ， 如 來 有 法 眼 不 。 如 是 ， 世 尊 ， 如 來 有法 眼 。 須 菩 提 ， 於 意 云 何 ， 如 來 有 佛 眼 不 。 如 是 ， 世 尊 ， 如 來有 佛 眼 。 須 菩 提 ， 於 意 云 何 ， 如 恆 河 中 所 有 沙 ， 佛 說 是 沙 不 。如 是 ， 世 尊 ， 如 來 說 是 沙 。 須 菩 提 ， 於 意 云 何 ， 如 一 恆 河 中 所有 沙 ， 有 如 是 沙 等 恆 河 ， 是 諸 恆 河 所 有 沙 數 佛 世 界 ， 如 是 ， 甯為 多 不 。 甚 多 ， 世 尊 。 佛 告 須 菩 提 ， 爾 所 國 土 中 ， 所 有 眾 生 若干 種 心 ， 如 來 悉 知 。 何 以 故 。 如 來 說 諸 心 皆 為 非 心 ， 是 名 為 心。 所 以 者 何 。 須 菩 提 ， 過 去 心 不 可 得 ， 現 在 心 不 可 得 ， 未 來 心不 可 得 。<br></h3><center>法界通分分第十九<h3></center>須 菩 提 ， 於 意 云 何 ， 若 有 人 滿 三 千 大 千 世 界 七 寶 ， 以 用 布 施 ，是 人 以 是 因 緣 ， 得 福 多 不 。 如 是 ， 世 尊 ， 此 人 以 是 因 緣 ， 得 福甚 多 。 須 菩 提 ， 若 福 德 有 實 ， 如 來 不 說 得 福 德 多 ， 以 福 德 無 故， 如 來 說 得 福 德 多 。<br></h3><center>離色離相分第二十<h3></center>須 菩 提 ， 於 意 云 何 ， 佛 可 以 具 足 色 身 見 不 。 不 也 ， 世 尊 ， 如 來不 應 以 具 足 色 身 見 。 何 以 故 。 如 來 說 具 足 色 身 ， 即 非 具 足 色 身， 是 名 具 足 色 身 。 須 菩 提 ， 於 意 云 何 ， 如 來 可 以 具 足 諸 相 見 不。 不 也 ， 世 尊 ， 如 來 不 應 以 具 足 諸 相 見 。 何 以 故 。 如 來 說 ， 諸相 具 足 ， 即 非 具 足 ， 是 名 諸 相 具 足 。<br></h3><center>非說所說分第二十一<h3></center>須 菩 提 ， 汝 勿 謂 如 來 作 是 念 ， 我 當 有 所 說 法 ， 莫 作 是 念 。 何 以故 。 若 人 言 ， 如 來 有 所 說 法 ， 即 為 謗 佛 ， 不 能 解 我 所 說 故 。 須菩 提 ， 說 法 者 ， 無 法 可 說 ， 是 名 說 法 。 爾 時 慧 命 須 菩 提 白 佛 言， 世 尊 ， 頗 有 眾 生 ， 於 未 來 世 聞 說 是 法 ， 生 信 心 不 。 佛 言 ， 須菩 提 ， 彼 非 眾 生 ， 非 不 眾 生 。 何 以 故 。 須 菩 提 ， 眾 生 眾 生 者 ，如 來 說 非 眾 生 ， 是 名 眾 生 。<br></h3><center>無法可得分第二十二<h3></center>須 菩 提 白 佛 言 ， 世 尊 ， 佛 得 阿 耨 多 羅 三 藐 三 菩 提 ， 為 無 所 得 耶。 佛 言 ， 如 是 如 是 。 須 菩 提 ， 我 於 阿 耨 多 羅 三 藐 三 菩 提 ， 乃 至無 有 少 法 可 得 ， 是 名 阿 耨 多 羅 三 藐 三 菩 提 。<br></h3><center>淨心行善分第二十三<h3></center>復 次 ， 須 菩 提 ， 是 法 平 等 ， 無 有 高 下 ， 是 名 阿 耨 多 羅 三 藐 三 菩提 。 以 無 我 無 人 無 眾 生 無 壽 者 修 一 切 善 法 ， 即 得 阿 耨 多 羅 三 藐三 菩 提 。 須 菩 提 ， 所 言 善 法 者 ， 如 來 說 即 非 善 法 ， 是 名 善 法 。<br></h3><center>福智無比分第二十四<h3></center>須 菩 提 ， 若 三 千 大 千 世 界 中 ， 所 有 諸 須 彌 山 王 ， 如 是 等 七 寶 聚， 有 人 持 用 布 施 。 若 人 以 此 般 若 波 羅 蜜 經 ， 乃 至 四 句 偈 等 ， 受持 讀 誦 ， 為 他 人 說 ， 於 前 福 德 ， 百 分 不 及 一 ， 百 千 萬 億 分 ， 乃至 算 數 譬 喻 所 不 能 及 。<br></h3><center>化無所化分第二十五<h3></center>須 菩 提 ， 於 意 云 何 ， 汝 等 勿 謂 如 來 作 是 念 ， 我 當 度 眾 生 。 須 菩提 ， 莫 作 是 念 。 何 以 故 ， 實 無 有 眾 生 如 來 度 者 。 若 有 眾 生 如 來度 者 ， 如 來 則 有 我 人 眾 生 壽 者 。 須 菩 提 ， 如 來 說 有 我 者 ， 則 非有 我 ， 而 凡 夫 之 人 以 為 有 我 。 須 菩 提 ， 凡 夫 者 ， 如 來 說 即 非 凡夫 ， 是 名 凡 夫 。<br></h3><center>法身非相分第二十六<h3></center>須 菩 提 ， 於 意 云 何 ， 可 以 三 十 二 相 觀 如 來 不 。 須 菩 提 言 ， 如 是如 是 ， 以 三 十 二 相 觀 如 來 。 佛 言 ， 須 菩 提 ， 若 以 三 十 二 相 觀 如來 者 ， 轉 輪 聖 王 ， 則 是 如 來 。 須 菩 提 白 佛 言 ， 世 尊 ， 如 我 解 佛所 說 義 ， 不 應 以 三 十 二 相 觀 如 來 。 爾 時 世 尊 而 說 偈 言 ：<pre>       若 以 色 見 我      以 音 聲 求 我       是 人 行 邪 道      不 能 見 如 來<br></pre></h3><center>無斷無滅分第二十七<h3></center>須 菩 提 ， 汝 若 作 是 念 ， 如 來 不 以 具 足 相 故 ， 得 阿 耨 多 羅 三 藐 三菩 提 。 須 菩 提 ， 莫 作 是 念 ， 如 來 不 以 具 足 相 故 得 阿 耨 多 羅 三 藐三 菩 提 。 須 菩 提 ， 汝 若 作 是 念 ， 發 阿 耨 多 羅 三 藐 三 菩 提 心 者 ，說 諸 法 斷 滅 ， 莫 作 是 念 。 何 以 故 。 發 阿 耨 多 羅 三 藐 三 菩 提 心 者， 於 法 不 說 斷 滅 相 。<br></h3><center>不受不貪分第二十八<h3></center>須 菩 提 ， 若 菩 薩 以 滿 恆 河 沙 等 世 界 七 寶 ， 持 用 布 施 ， 若 復 有 人， 知 一 切 法 無 我 ， 得 成 於 忍 ， 此 菩 薩 勝 前 菩 薩 所 得 功 德 。 何 以故 ， 須 菩 提 ， 以 諸 菩 薩 不 受 福 德 故 。 須 菩 提 白 佛 言 ， 世 尊 ， 云何 菩 薩 不 受 福 德 。 須 菩 提 ， 菩 薩 所 作 福 德 ， 不 應 貪 著 ， 是 故 說不 受 福 德 。<br></h3><center>威儀寂淨分第二十九<h3></center>須 菩 提 ， 若 有 人 言 ， 如 來 若 來 若 去 ， 若 坐 若 臥 ， 是 人 不 解 我 所說 義 。 何 以 故 。 如 來 者 ， 無 所 從 來 ， 亦 無 所 去 ， 故 名 如 來 。<br></h3><center>一合理相分第三十<h3></center>須 菩 提 ， 若 善 男 子 善 女 人 ， 以 三 千 大 千 世 界 碎 為 微 塵 ， 於 意 云何 ， 是 微 塵 眾 ， 甯 為 多 不 。 須 菩 提 言 ， 甚 多 ， 世 尊 。 何 以 故 。若 是 微 塵 眾 實 有 者 ， 佛 則 不 說 是 微 塵 眾 。 所 以 者 何 。 佛 說 微 塵眾 ， 即 非 微 塵 眾 ， 是 名 微 塵 眾 。 世 尊 ， 如 來 所 說 三 千 大 千 世 界， 即 非 世 界 ， 是 名 世 界 。 何 以 故 。 若 世 界 實 有 者 ， 則 是 一 合 相。 如 來 說 一 合 相 ， 即 非 一 合 相 ， 是 名 一 合 相 。 須 菩 提 ， 一 合 相者 ， 則 是 不 可 說 ， 但 凡 夫 之 人 貪 著 其 事 。<br></h3><center>知見不分分第三十一<h3></center>須 菩 提 ， 若 人 言 ， 佛 說 我 見 人 見 眾 生 見 壽 者 見 ， 須 菩 提 ， 於 意云 何 ， 是 人 解 我 說 義 不 。 不 也 ， 世 尊 ， 是 人 不 解 如 來 所 說 義 。何 以 故 。 世 尊 說 我 見 人 見 眾 生 見 壽 者 見 ， 即 非 我 見 人 見 眾 生 見壽 者 見 ， 是 名 我 見 人 見 眾 生 見 壽 者 見 。 須 菩 提 ， 發 阿 耨 多 羅 三藐 三 菩 提 心 者 ， 於 一 切 法 ， 應 如 是 知 ， 如 是 見 ， 如 是 信 解 ， 不生 法 相 。 須 菩 提 ， 所 言 法 相 者 ， 如 來 說 即 非 法 相 ， 是 名 法 相 。<br></h3><center>應化非真分第三十二<h3></center>須 菩 提 ， 若 有 人 以 滿 無 量 阿 僧 祇 世 界 七 寶 ， 持 用 布 施 ， 若 有 善男 子 善 女 人 ， 發 菩 提 心 者 ， 持 於 此 經 ， 乃 至 四 句 偈 等 ， 受 持 讀誦 ， 為 人 演 說 ， 其 福 勝 彼 。 云 何 為 人 演 說 。 不 取 於 相 ， 如 如 不動 。 何 以 故 。<br><pre>        一 切 有 為 法    如 夢 幻 泡 影        如 露 亦 如 電    應 作 如 是 觀<br></pre>佛 說 是 經 已 ， 長 老 須 菩 提 ， 及 諸 比 丘 、 比 丘 尼 、 優 婆 塞 、 優 婆夷 ， 一 切 世 間 ， 天 人 阿 修 羅 ， 聞 佛 所 說 ， 皆 大 歡 喜 ， 信 受 奉 行。<p><hr><font size=2>文字輸入者：凡夫 09.08.1994<br>ＷＷＷ編輯：HOPE_NET <a href="mailto:robert@hope.hinet.net">Robert Hwang</a>，<a href="mailto:nancy@hope.hinet.net">Nancy Shu</a>
<p><hr>
<p>
<! h2 §回 a href="http://hope.hinet.net/bud/gold.html" 金剛般若波羅密經 /a 【中華電子佛典協會線上經典示範】 /h2 --->
<p>
本版《中華佛教百科全書》電子測試版製作者:<a href="mailto:lsn46@mail.ncku.edu.tw">Liu, Hsin-Nan</a>
<三寶弟子 優婆塞 圓信>(04.26.'95<br><p></font>
<li>回到<a href="../dharma.htm">府城佛教網</a></h2>
<a href="mailto:lsn46@mail.ncku.edu.tw">歡迎指教!</a><p>
</body>
<hr noshade>
</html>