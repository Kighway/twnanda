<HTML>
<HEAD>
<META HTTP-EQUIV="Content-Type" CONTENT="text/html; charset=big5">
<META NAME="Generator" CONTENT="Microsoft Word 97">
<TITLE>第一覺悟</TITLE>
<META NAME="Template" CONTENT="C:\COFFICE97PRO\OFFICE\html.dot">
</HEAD>
<BODY LINK="#0000ff" VLINK="#800080" BACKGROUND="Image54.jpg">

<FONT FACE="全真特明體,新細明體" LANG="ZH-TW"><P>　</P>
</FONT><FONT FACE="System,????" LANG="ZH-TW"><P></FONT><A HREF="gi-song/1.htm#no1"><FONT FACE="System,????" LANG="ZH-TW">第一覺悟 世間無常，國土危脆；四大苦空，五陰無我；生滅變異；虛偽無主；心是惡源，形為罪藪。如是觀察，漸離生死。 </FONT></A></P>
<FONT FACE="System,????" LANG="ZH-TW"><P>　</P>
<P></FONT><A HREF="gi-song/2.htm#no2"><FONT FACE="System,????" LANG="ZH-TW">第二覺知 多欲為苦。生死疲勞，從貪欲起；少欲無為，身心自在。 </FONT></A></P>
<FONT FACE="System,????" LANG="ZH-TW"><P>　</P>
<P></FONT><A HREF="gi-song/3.htm#no3"><FONT FACE="System,????" LANG="ZH-TW">第三覺悟 心無厭足，唯得多求，增長罪惡。菩薩不爾；常念知足，安貧守道，唯慧是業。 </FONT></A></P>
<FONT FACE="System,????" LANG="ZH-TW"><P>　</P>
<P></FONT><A HREF="gi-song/4.htm#no4"><FONT FACE="System,????" LANG="ZH-TW">第四覺知 懈怠墮落。常行精進，破煩惱惡，摧伏四魔，出陰界獄。 </FONT></A></P>
<FONT FACE="System,????" LANG="ZH-TW"><P>　</P>
<P></FONT><A HREF="gi-song/5.htm#no5"><FONT FACE="System,????" LANG="ZH-TW">第五覺悟 愚癡生死。菩薩常念，廣學多聞，增長智慧，成就辯才，教化一切，悉以大樂。 </FONT></A></P>
<FONT FACE="System,????" LANG="ZH-TW"><P>　</P>
<P></FONT><A HREF="gi-song/6.htm#no6"><FONT FACE="System,????" LANG="ZH-TW">第六覺知 貧苦多怨，橫結惡緣。菩薩布施，等念怨親，不念舊惡，不憎惡人。 </FONT></A></P>
<FONT FACE="System,????" LANG="ZH-TW"><P>　</P>
<P></FONT><A HREF="gi-song/7.htm#no7"><FONT FACE="System,????" LANG="ZH-TW">第七覺悟 五欲過患，雖為俗人，不染世樂。常念三衣，瓦缽法器，志願出家，守道清白，梵行高遠，慈悲一切。 </FONT></A></P>
<FONT FACE="System,????" LANG="ZH-TW"><P>　</P>
<P></FONT><A HREF="gi-song/8.htm#no8"><FONT FACE="System,????" LANG="ZH-TW">第八覺知 生死熾然，苦惱無量。發大乘心，普濟一切，願代眾生受無量苦，令諸眾生畢竟大樂。</FONT></A></P>
<FONT FACE="新細明體" LANG="ZH-TW"><P>　</P>
</FONT><FONT FACE="標楷體" LANG="ZH-TW"><P>如此八事，乃是諸佛菩薩大人之所覺悟。</P>
<P>精進行道，慈悲修慧，乘法身船，至涅槃岸。</P>
<P>復還生死，度脫眾生。以前八事，開導一切，</P>
<P>令諸眾生，覺生死苦，捨離五欲，修心聖道。</P>
<P>若佛弟子，誦此八事，於念念中，滅無量罪，</P>
<P>進趣菩提，速登正覺，永斷生死，常住快樂。</P>
<P>佛說八大人覺經</P>
</FONT><FONT FACE="新細明體" LANG="ZH-TW"><P>　</P></FONT></BODY>
</HTML>
